---
slug: /
---

# Genel Bakış

:::note
Şu anda bu dökümantasyon yapım aşamasındadır. Kelime hataları veya yanlış bilgiler bulundurabilir.
:::

## Giriş

Notus Network, ölçeklenme ve uygulanabilirlik sorunlarına farklı bir bakış açısı sunan merkeziyetsiz bir blok zinciri platformudur.Ödeme işlemlerini de içeren Notus Network; yeni nesil web çözümlerini, işlem yükünü ağ içerisinde konsensus dahilinde dağıtarak işlemlerin hızlıca tamamlanmasına olanak tanımaktadır.

## Anahtar Özellikler

### Ölçeklenebilirlik

Günümüz platformlarının en büyük sorunlarından biri, işlem yoğunluklarının oluşturduğu darboğazın aşılamamasıdır. Bu sorunun temelinde;

- belirli bir zaman aralığında yapılan işlem yoğunluğunun artması,
- işlem havuzlarının sahip olduğu sınırlama,
- “Madenci / Doğrulayıcılar”ın bu işlemlere cevap verme esnasında yüksek işlem ücretlerini tercih ederek taban fiyatını seçen kullanıcıların işlemlerini arka sıralara atması ve işlem miktarı arttıkça bu işlemlerin tamamlanmakta gecikmesi,
- “Madenci / Doğrulayıcılar”ın birbirleri ile rekabet içinde olmaları neticesinde blokların benzer blokların ağ içerisinde birden fazla kez oluşturulma sürecine girilerek tamamlanma sürelerinin uzaması,
- blok içerisine eklenebilen işlem sayısında sınırın bulunması

gibi sebepler yer almaktadır.

Gözlemlenmiş olan bu problemleri çözebilmek adına “işlem havuzu”, tüm madencilerin de dahil olacağı şekilde dağıtık bir biçimde tasarlanmıştır. Ana düğümde “işlem havuzu” bulunmasına rağmen tüm işlemler diğer düğümlere de gönderilebilmektedir.

Her blok içerisine eklenecek kayıtlar için herhangi bir üst sınır bulunmamaktadır. Blok oluşturma süresi olarak 0,2 saniye sınırı temel alınmaktadır. Bu sürenin düşük tutulmasındaki temel gerekçe, yapılan işlemin tüm düğümlere dağılma süresinin de hesaba katılması olmaktadır.

Ölçeklenebilirliğin uygulanabilir olması için her “Madenci/ Doğrulayıcı” bir sıralama dahilinde büyük bir ekip olarak çalışmaktadırlar. “Madenci / Doğrulayıcı”ların ekip olarak çalışabilmelerinin altın kuralı sıra ile işlem yapmalarından geçmektedir.

Madenciler bir protokol dahilinde ağa dahil olarak tüm işlemleri sıra ile yapmaktadır. Diğer düğümler yapılan işlemleri doğrulamakta ve zincire eklemektedirler.

### Düşük Karbon Ayak İzi

Blok zinciri platformlarının küresel iklim değişikliği üzerinde de etkileri bulunmaktadır. Notus Network platformu bu payı en alt düzeye indirmek için nonce hesaplama işlemini yeniden tasarlamıştır. Burada kullanılan düşük zorluk düzeyinin oluşturduğu güvenlik zafiyeti nonce hesaplamasında geliştirilen bir yöntemle kapatılmıştır.

### Tam Merkeziyetsizlik

Notus Network’ün hedeflerinin temelinde “Tam Merkeziyetsizlik” kavramı bulunmaktadır. Temel amacımız transfer işlemlerinden karar mekanizmasına kadar tüm sürecin merkeziyetsiz bir şekilde sürdürülmesidir. Bu kapsamda Notus Network ağına dahil olan kullanıcıların işlemlerini doğrudan doğrulayıcı / madencilere gönderebilmesinin önü açılmıştır.

### Kolay Kullanım

Akıllı kontratların yaygınlaşması ile birlikte blok zinciri ağlarının da kullanımı günden güne artmaya devam etmektedir. Notus Network ile birlikte akıllı kontratlarla oluşturulan ve genel kullanıma uygun tüm Token, NFT vb. tüm özellikler state geliştirmesi ile ağ’ın kaynak koduna dahil edilmesi hedeflenmiştir. Bu sayede kod açıkları ile karşılaştırmadan kolay entegrasyon geliştirme süreci hedeflenmiştir.

### Hızlı İşlem

Günümüzde Visa gibi ödeme sistemlerinin saniyede 65000 işlem alabilmektedir. Notus Network bu sayıyı hedef olarak belirlemiştir. Notus ağının çok sayıda kullanıcıya hızlı ve kolay bir şekilde işlem yapmasını hedeflemektedir.
